<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="aboutMe.css">
    <title>About Me</title>
</head>
<body>
    <header class="nav">
        <a href="#info">Tájékoztató</a>
        <a href="#">Galéria</a>
        <a href="#prices">Árak</a>
        <a href="#transport">Szállításról</a>
        <a href="#aboutMe">Rólam</a>
        <a href="#officials">Hivatalos</a>
        <a href="#gifts">Ajándékcsomagok</a>
        <a href="#fromYou">Tőletek</a>
    </header>

    <h1>Kedves látogató!</h1>
    <div class="container">
        <div class="me">
            <h2>
                Rólam
            </h2>

            <p>
                A nevem Fanni, a fankadecor alapítója. 20 éves vagyok és jelenleg a tanulmányaim mellett foglalkozom a gyertya készítéssel. 2021. májusában kezdtem el a kisvállalkozásomat. Örömmel tölt el, hogy azzal foglalkozhatok amit igazán szeretek.   
            </p>
            <p>
                Már kiskoromban is rengeteget kreatívkodtam, hisz imádtam üvegfestékezni, gyöngyöt fűzni, fülbevalót és nyakláncot csinálni, harisnyából és drótból különféle virágokat készíteni. Rengeteg kreatív könyvem volt. Kertes házban élünk a szüleimmel, a körülöttünk lakók zöme idősebb korosztály. Egy nyári nap bekopogtam a szomszédokhoz és a kezükbe nyomtam egy meghívót a bolhapiacomra rajta dátummal. Ezt követően az utcánkban leültem egy hatalmas árnyékot adó fa alá a boltos kasszámmal illetve a mindenféle eladó dísztárgyaimmal és vártam a vásárlókat. Aranyosak voltak, eljött mindenki és vásároltak is akiket hívtam. A mai napig jó kapcsolatot ápolunk velük. Tehát innen a vállalkozó szellem. Talán a véremben is lehet, hisz édesapám is vállalkozó.
            </p>
            <p>
                Egy kreatív csoportnak köszönhetően megismertem egy kedves  hölgyet, aki minden egyes kérdésemre választ adott, hisz jártas a gyertyakészítésben, mindenben támogatott akkor is és még a mai napig is. Segítségemre volt a hozzávalók beszerzésekor is, illetve telefonon beszéltünk miközben az első gyertyám készült. Rengeteget jelent, hogy volt egy támaszom, aki sosem hagyta, hogy meghátráljak. Akivel, ha napokig nem is beszélek, és felkeresem rögtön onnan tudjuk folytatni, ahol abbahagytuk. Így az elszántságot és a soha fel nem adást tőle tanultam.
            </p>
            <p>
                Nem utolsó sorban a műhelyem kialakítását a családomnak köszönhetem, és roppant hálás vagyok Nekik, hogy mindig csak bíztatnak és a segítségemre vannak. Sosem volt még ilyen dolog amit ennyire szerettem csinálni és ezt Ők is pontosan jól tudják.
            </p>
            <p>
                Az első gyertyám készítése előtt/közben iszonyatosan izgultam. Alig mertem hozzákezdeni. Aztán végül csak sikerült és az a sikerélmény, amit akkor szereztem, az lendített tovább a következő elkészítéséhez. És így tovább. És mi van akkor, ha csalódok és valami nem sikerül? Annál jobban akarom és nem adom fel. Addig csinálom, amíg nem lesz olyan amit elvárok magamtól. Sosem szabad feladni, hisz volt egy ok amiért elkezdtük azt, amit csinálunk.
            </p>
            <p>
                Türelem csodát teremt!
            </p>
            </div>
        <div class="logo">
            <h2>
                Logóm története
            </h2>
            <p>
                A logóm történetét nagyon kevesen ismerik. Nyilván a “fanka” kikövetkeztethető, hogy a nevemből adódott, azonban látható benne egy gyönyörű szép szegfű. Ez számomra nagyon sokat jelent. A nagymamám otthoni elfoglaltságként szegfűket horgolt. Ő is kézzel alkotott. Sajnos ezt már mind múlt időben kell, hogy mondjam. Számomra nagyon sokat jelentett, Ő egy igazi csoda nagyi volt minden téren. Szerettem volna,ha valahogy Ő is megjelenik a vállalkozásomban, ezért választottam a szegfűt. 
            </p>
    
            </div>
    </div>
    
</body>
</html>